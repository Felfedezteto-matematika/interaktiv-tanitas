---
title: "Interaktív tanítás -- felhívás"
---

# Felhívás

A HUN-REN Rényi Alfréd Matematikai Kutatóintézet Szakmódszertani Osztálya 2025 októberétől egy matematikatanítási programot indít, amelybe matematikatanárok jelentkezését várja.

A program középpontjában a felfedeztető matematikatanítás áll, szeretnénk tanárokkal együtt dolgozni azon, hogy az iskolai oktatás során alkalmazzák a felfedeztető tanítási módszereket.
A jelentkezők most egy rövid, kb. 4 hónapos kísérleti program résztvevői lesznek, amely azonban később, sikeres együttműködés esetén hosszabb kísérletté válhat.

A program célja az is, hogy a résztvevők fejlődjenek a felfedeztető matematikaoktatás alkalmazásában, ehhez szeretnénk támogatást nyújtani több különböző formában. 

A programban való részvételnek nem feltétele a felfedeztető módszere ismerete. Várunk a programban, ha nyitott vagy a felfedeztető módszer használatára: akár ha most próbálnád ki először, akár ha már használtad, és szeretnél fejlődni benne.

<img src="https://felfedezteto-matematika.github.io/interaktiv-tanitas/images/hatszog-egy-tengellyel.png" alt="Hatszög egy tengellyel" width="500">

*Példa egy órán használható [felületre](https://felfedezteto-matematika.github.io/interaktiv-tanitas/problems/hatszog-egy-tengellyel.html).*

Idén ősszel egy témakört, a geometriai transzformációkat szeretnénk közösen feldolgozni 7. évfolyamon. Heti rendszerességgel küldünk interaktív feladatokat, óraterv javaslatokat. Reméljük, hogy közösen fogjuk alakítani a tananyagot, ezért számítunk arra, hogy a résztvevők rendszeresen megosztják egymással a tapasztalataikat. 

Elsősorban olyanok jelentkezését várjuk akik tanítanak 7. évfolyamon, és meg tudják oldani, hogy az őszi és a téli szünet között foglalkozzanak a témakörrel. Az elkészített feladatok, óratervek hasznosak lehetnek a 8. és 9. évfolyamokon is, tehát azok jelentkezését is fogadjuk, akik ezeken az évfolyamokon próbálnák ki a feladatokat.

## Részletek, jelentkezés

A programról [további részleteket itt](https://felfedezteto-matematika.github.io/interaktiv-tanitas/about.html) találhatsz. Ha felkeltette az érdeklődésedet a kísérlet, akkor kérlek töltsd ki a [jelentkezési lapot](https://forms.gle/JC12DRATg5buoCRL6) 2025. szeptember 15-ig. Ha kérdésed van, akkor fordulj hozzánk bizalommal a juhasz.peter@renyi.hu emailcímen.

A kísérlet során keletkezett anyagokat, tapasztalatokat szeretnénk megosztani az érdeklődő tanárokkal.

Minden jelentkezőt szeretettel várunk:

Babus Réka, Juhász Péter, Szász Réka, Szűcs Gábor, Varga Eszter

