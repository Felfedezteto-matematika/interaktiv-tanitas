---
---
# Részletes információk

### Kezdő találkozó
A projekt elején szeretnénk egy közös, személyes találkozót szervezni októberben Budapesten. Ennek a pontos időpontját a résztvevők szavazatai alapján döntjük el.

Az alkalom célja, hogy megismerjük egymást, és, hogy valamilyen képet adjunk arról, hogy mi fog történni a kísérlet során (Hogyan néz ki egy óra? Milyen feladatokkal készülünk?). 

### Közös tanítás

A közös tanítás során heti rendszerességgel fogunk feladatokat, óravázlat javaslatokat küldeni. A feladatok egy részét igyekszünk könnyen felhasználható formában küldeni. Ez lehet egy online felület (ennek használatához elegendő, ha telefon van a diákoknál, [egy kipróbálható példa](https://felfedezteto-matematika.github.io/interaktiv-tanitas/problems/hatszog-egy-tengellyel.html)), vagy akár egy nyomtatható lap is.

Heti rendszerességgel szeretnénk a közös tapasztalatokat is megosztani, ebben számítunk a résztvevők aktív együttműködésére. A megosztás formájában szívesen alkalmazkodunk a résztvevők igényeihez.

### Záró találkozó

A kísérletet követően egy budapesti, záró alkalmat is szervezünk januárban, ennek az időpontját a résztvevőkkel közösen egyeztetjük. 

### Tudnivalók a jelentkezésről

A projektben résztvevő tanárok várható száma: 12-15 fő. 

A programon való részvételért oklevelet állítunk ki, igény esetén TÉR-igazolást is tudunk adni.
Szeptember 20-ig elküldjük a kezdő workshop időpontját, túljelentkezés esetén eddig az időpontig küldünk információt arról, hogy hogyan dől-e, hogy kikkel dolgozunk együtt.

Törekszünk arra, hogy minél kevesebb munkával járjon a kísérletben való részvétel, de a többletterhelés elkerülhetetlen.

### Adatgyűjtés és felhasználás

A program folyamán adatokat fogunk gyűjteni azzal a céllal, hogy ezeket elemezzük, az eredmények tükrében a jövőben a programot továbbfejlesszük, és az eredményeket megjelentessük tudományos publikációban. Általánosságban elmondható, hogy semmilyen képi és hanganyagot nem teszünk mások számára elérhetővé, minden adatból maximum anonimizált szövegrészleteket teszünk közzé. Részleteket a [hozzájárulási nyilatkozat](https://docs.google.com/document/d/1WhvybyRmSY9D5l47vjRk2BWQ5HVWCphV/edit) tartalmaz, amelyet minden résztvevőnek alá kell írnia a kezdő találkozó elején.
